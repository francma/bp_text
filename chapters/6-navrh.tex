\chapter{Návrh systému}

V této kapitole se budeme věnovat návrhu systému.
V následujícím textu bude odkazováno na navrhovaný systém jeho vybraným názvem -- Piper~CI.

Nejprve je nutné zvolit programovací jazyk v jakém budou jednotlivé části systému napsány.
Díku modulární architektuře není nutné, aby všechny části systému byly napsány ve stejném programovacím jazykem.
Za hlavní programovací jazyk byl zvolen Python, protože s ním má autor této práce největší zkušenosti.
Konkrétně Python ve verzi 3.6 hlavně z důvodu podpory typových anotací, které zlepšují čitelnost kódu a při vhodném pojmenování tříd a proměnných dokáží do jisté míry nahradit dokumentační komentáře

\begin{listing}[ht]
\begin{minted}[frame=single,linenos]{python}
def foo(bar: Bar, count: int) -> List[str]:
    items: List[str] = ['hello:' + i for i in bar.items()]
    return items
\end{minted}
\caption{Ukázka typových anotací v Pythonu 3.6}
\end{listing}

\section{Průběh integrace}

Integrační proces bude rozdělen na fáze, úkoly a příkazy.
Integrační proces se skládá alespoň z jedné fáze.
Fáze se skládá z jednoho nebo více úkolů.
Úkol v sobě obsahuje jeden nebo více příkazů.

Selhání jednoho z příkazů vede k ukončení vykonávání úkolu a jeho selhání.
Jelikož jsou úkoly prováděny nezávisle na sobě, tak po selhání jednoho úkolu jsou ostatní úkolu v rámci fáze dokončeny.
Pokud jeden z úkolů v rámci fáze selže, tak selže celá fáze a další fáze už nejsou prováděny.
Fáze jsou prováděny sekvenčně v zadaném pořadí.

Integrační proces je pokládán za úspěšný poté, co jsou všechny jeho fáze v úspěšně dokončeny.

Jednotlivé úkoly, fáze nebo celé integrace je možné restartovat nebo rušit.

\subsection{Konfigurace}

Konfigurace integrací projektu je brána z textového souboru umístěného přímo v SCM repozitáři projektu.
Velkou výhodou tohoto přístupu je, že v kombinaci s verzovacím systémem se konfigurace integrace váže vždy k určitému stavu repozitáře.

\subsubsection{Formát souboru}

První je nutné rozhodnout formát tohoto souboru.
Soubor může být pouhým strukturovaným popisem dat (JSON, YAML, XML, \ldots) nebo dokonce jednoduchý skript (Lua, Python, \ldots).
Jelikož cílem práce je systém minimalistický, tak se jeví jako vhodnější řešení definice integrace pomocí strukturovaného popisu dat.
Mezi uvažované formáty patří JSON, YAML a XML.
JSON není vhodný, kvůli absenci komentářů.
Ač XML formát komentáře podporuje, tak je pro člověka hůře čitelný a méně komfortní na editaci viz. ukázky \ref{listing:xml} a \ref{listing:yaml}.

\begin{listing}[ht]
\begin{minted}[frame=single,linenos]{xml}
<build>
    <stages>
        <stage>
            <id>1</id>
            <name>one</name>
        </stage>
    </stages>
</build>
...
\end{minted}
\caption{Ukázka XML}
\label{listing:xml}
\end{listing}

\begin{listing}[ht]
\begin{minted}[frame=single,linenos]{yaml}
build:
    stages:
        one:
            id: 1
...
\end{minted}
\caption{Ukázka YAML}
\label{listing:yaml}
\end{listing}

\subsubsection{Struktura souboru}

Struktura souboru odpovídá průběhu integrace.
U úkolů (\textit{jobs}) lze navíc definovat podmínku jejich spuštění (\textit{when}), typ běhového klienta (\textit{runner}), obraz běhového prostředí (\textit{image}) a proměnné prostředí (\textit{env}).
Podmínka spuštění bude vykonána pomocí knihovny simpleeval, která oproti Python eval implementuje jen podmnožinu bezpečných operací.
Proměnné prostředí jsou dostupné příkazům, tak i podmínce spuštění úkolu.
Mimo definovaných proměnných prostředí uživatelem přidává systém také proměnné s informacemi z SCM (\textit{branch}, \textit{commit}, \ldots) a další.
Speciálním případem příkazů jsou příkazy, které se vykonají, pokud úkol selže (\textit{after\_failure}).
Vhodné jsou například pro výpis log souborů, které produkují vykonávané příkazy.

% Vyhodnocení podmínky kódu je implementováno pomocí knihovny simpleeval.

\begin{listing}[ht]
\begin{minted}[frame=single,linenos]{yaml}
stages:
  - first

jobs:
  job1:
    stage: first
    image: "alpine/3.5"
    commands:
      - apk update
      - apk add python
      - python -c 'print("Hello!")'
\end{minted}
\caption{Ukázka YAML konfigurace integrace}
\label{listing:yaml}
\end{listing}

Přesná struktura souboru je popsána v OpenAPI schématu na přiloženém médiu.

\section{Architektura systému}

Při výběru architektury systému by měl být brán v potaz požadavek na jeho modulárnost.
Proto bude vhodné systém koncipovat jako soubor menších části, které bude možné obměňovat nebo přidávat.
Tento požadavek na modulárnost splňuje architektonický vzor REST.

\subsection{REST architektura}

REST je architektonický vzor systémů splňující následující požadavky:

\begin{itemize}
    \item model klient-server,
    \item bezstavový model,
    \item správa mezipaměťi,
    \item uniformní rozhraní,
    \item vrstvená architektura. \cite{rest}
\end{itemize}

\paragraph{Model klient-server}

Model klient-server je styl návrhu systému, který dělí jeho části na poskytovatele služeb (servery) a jejich uživatele (klienty).
Rozdělením systému na více (na sobě nezávislých) částí je docíleno vylepšené portability a škálovatelnosti.

\paragraph{Bezstavový model}

Bezstavové odbavení požadavku znamená, že každý požadavek musí obsahovat všechny informace k jeho vyřízení.
Přínosem je jednodušší odbavení požadavku z hlediska serveru, který nemusí udržovat jednotlivým klientům jejich stav (\textit{session}) nebo řešit chyby na základě nevalidního stavu.
Nevýhoda spočívá v redundanci přenesených dat.

\paragraph{Správa mezipaměti}

Součástí odpovědi od serveru může být i informace o tom, zda je možné tuto odpověď použít znovu.
Klient pak místo posílání dalšího stejného požadavku může použít již obdrženou odpověď z mezipaměti.
Výhodou je uvolnění systémových prostředků serveru.
Na druhé straně se může stát, že odpověď v mezipaměti je již neplatná.

\paragraph{Uniformní rozhraní}

Rozhraní serveru je navrženo obecně, bez přizpůsobení požadavkům jednoho určitého klienta.
Tímto je dosaženo zjednodušení serverové části za cenu snížení efektivity.

\paragraph{Vrstvená architektura}

Příjemce požadavku a jeho vykonavatel nemusí být tentýž server.
Z hlediska klienta se v komunikaci se serverem nic nemění.
Nevýhodou je zvýšení režie a latence přenosu dat.
Přínos spočívá v umožnění rozdělení serverové části na více menších systémů, které jsou snažší na správu a umožňují lepší škálovatelnost.

\paragraph{Reprezentace dat a přístup ke zdrojům}

Základním stavebním kamenem REST rozhraní jsou zdroje.
Každá pojmenovatelná informace může být zdrojem (např. počasí dnes v Praze, \ldots), kolekce dalších zdrojů (např. počasí v hlavních městech Evropy) a další.
Zdroj je identifikován URI adresou.
\cite{rest_zdroje}

\subsection{Rozdělení systému na části}

Systém se bude dělit na dvě hlavní části -- na jádro (Piper CI core) a běhové klienty (Piper CI runner).
Jádro zodpovídá za správu dat integrací, projektů a uživatelů a jejich poskytnutí dalším systémům skrze REST API.
Úkolem jádra je naslouchat změnám v SCM repozitářích spravovaných projektů a následně z nich vytvořit integraci.
Tato integrace je rozdělena na jednotlivé úkoly, které jsou přidělovány běhovým klientům.
Běhový klient úkol příjme jako sadu příkazů, připraví běhové prostředí a spustí příkazy.
Výstup z těchto příkazů předává jádru systému, které je dále zpracovává.

\imagefigurelarge{architektura_piper.pdf}{Návrh struktury systému}

Součástí jádra systému bude i uživatelské terminálové rozhraní ve kterém lze konfigurovat projekty, spravovat uživatelé a sledovat stav současných i minulých integrací.
Implementovat další uživatelská rozhraní bude pomocí již zmíněného REST API.
Například bude takto možné implementovat webové rozhraní.

\section{Jádro systému (Piper CI core)}

Jádro reprezentuje středobod celého systému.
Jeho úkolem je naslouchat změnám ve spravovaných repozitářích (tzv. \uv{webhooky}) a následně řídit průběh integrace.
Úkoly, které jsou připravené k zpracování, jsou zařazovány do fronty, kde čekají na vyzvednutí jedním z běhových klientů.
Fronta bude implementována pomocí Redis serveru a jeho \textit{list} struktury.
Tato struktura poskytuje základní operace pro implementaci fronty (\textit{push} a \textit{pop}) a dostatečnou rychlost pro časté přístupy.
Následný log výstup od běhových klientů bude ukládán v textových souborech.

\subsection{Model}

Model jádra systému je rozdělen do entit, které jsou mezi sebou spojené vazbami.
Vše začíná u projektu, který je vazbou mezi CI a SCM.
Klient komunikuje se systémem s určitou identitou, reprezentovanou uživatelskou entitou, která je dále přidělována k projektům.
K projektu jsou vázány data o integracích, které se dále dělí na fáze, úkoly a příkazy.
Úkol vykonává právě jeden běhový klient.

\imagefigurefull{entity_piper.pdf}{Entity v Piper CI}{0.75}

Nad daty systému bude třeba provádět také filtrace (například vrať mi všechny integrace tohoto projektu, které byli provedeny na SCM větvi \textit{master}).
Těmto požadavkům vyhovuje databázové uložiště, které vztahy mezi entitami implementuje pomocí cizích klíčů a má nástroje pro filtrace dat.
K abstrakci nad různými databázovými stroji bude použita knihovna peewee.
Abstrakcí bude ztracena možnost optimalizace pro konkrétní databázový stroj, ale naopak získána možnost provozu systému nad různými databázovými stroji včetně například SQLite.
Jádro systému nepotřebuje mimo jednoduché filtrace dat dělat náročnější dotazy do databáze, tak případný ztracený výkon nebude tak znatelný.

\subsection{HTTP REST API}

REST API jádra vychází z definice entit systému.
API je dostupné přes HTTP protokol, kde jsou jednotlivé kolekce zdrojů identifikovány přes část URL adresy reprezentující umístění na serveru.
Výsledná URL adresa je pak například \verb|https://piper.martinfranc.eu/projects|.

\begin{table}[ht]
\centering
\caption{Mapování entit na HTTP zdroje}
\begin{tabular}{|l|l|}
\hline
Umístění na serveru & Entita \\ \hline
\verb|/projects| & Projekty \\ \hline
\verb|/builds| & Integrace \\ \hline
\verb|/stages| & Fáze \\ \hline
\verb|/jobs| & Úkoly \\ \hline
\verb|/runners| & Běhoví klienti \\ \hline
\verb|/users| & Uživatelé \\ \hline
\end{tabular}
\end{table}

Akce nad zdroji je definována použitou HTTP metodou -- \verb|GET| (získej) \verb|POST| (vytvoř) \verb|PUT| (aktualizuj) \verb|DELETE| (smaž).
Výsledek akce je reprezentován návratovým HTTP kódem.

Filtrace dat poskytovanými zdroji je implementována skládáním zdrojů do sebe, například \verb|/projects/1/builds| vrací integrace pro projekt s identifikátorem 1.
Další filtrace zdrojů jsou dostupné přes HTTP query parametry, například \verb|/projects?origin=git@gitlab.com| vratí projekty s daným originem.
Speciálním případem filtrace jsou HTTP query parametry \verb|limit| a \verb|offset|, pomocí kterých lze implemetovat stránkování.

Autentizace uživatele bude probíhat pomocí tokenu, který bude součástí HTTP hlaviček v požadavku klienta.
Pro získání svého tokenu se uživatel bude muset nejprve přihlásit do terminálového rozhraní.

API bude implementováno pomocí webového frameworku založeného na protokolu wsgi Flask.
Flask je dostatečně lehký, aby splňoval požadavek na minimalismus systému a autor práce s ním má již předešlé zkušenosti.

\subsection{Terminálové rozhraní}

Návrh terminálového rozhraní stejně jako REST rozhraní vychází z definice entit systému.
Po připojení k terminálu je uživateli zpřístupněna sada příkazů s názvem sdružené entity (například \verb|build| pro integrace, \ldots).
Každý příkaz má sadu podpříkazů, definující akci.
Jsou to například \verb|get|, \verb|list|, \verb|count|, \verb|update|, \verb|create| a pak další v závislosti na entitě.
Podpříkazy mohou mít i argumenty, například \verb|job get 1| vrací úkol s identifikátorem 1.
Více argumentů je identifikováno svým jménem, například \verb|project create url="martinfranc.eu"|.

Autentizace uživatele do systému přes terminálové rozhraní lze implementovat pomocí klient-server SSH protokolu, konkrétně autentizace založené na asymetrickém klíči.
Uživatel vytvoří 2 klíče -- veřejný a privátní.
Veřejný klíč následně dá k dispozici autentizačním autoritám.
Pomocí privátního klíče lze data šifrovat a dešifrovat, zatímco veřejným klíčem lze data jen šifrovat.

\begin{enumerate}
    \item Klient a server se shodnou na společném šifrovacím klíči pomocí Diffie-Hellman algoritmu.
    Tento klíč bude pak použit k zašifrování celé komunikace.
    \item Klient pošle serveru identifikátor svého klíče.
    \item Server dle identifikátoru vybere veřejný klíč (soubor \verb|authorized_keys|), zašifruje s ním náhodné číslo a pošle jej klientovi.
    \item Klient rozšifruje toto číslo přidá k němu předem dohodnutou hodnotu, znovu zašifruje a pošle zpět serveru.
    \item Server tuto hodnotu přidá k předen vygenerovanému číslu a znovu zašifruje.
    \item Server porovná výsledné hodnoty. Pokud se shodují, tak klienta autentizuje.
\end{enumerate}

Po autentizaci server podle konfigurace předá řízení na předem definovaný program.
Ve většině případů je tímto programem shell systému (například bash, zsh, \ldots).
V našem případě stačí tento program nastavit na námi vytvořený shell.

\begin{listing}[ht]
\begin{minted}[frame=single]{text}
command="[COMMAND]" ssh-rsa AAAA...
\end{minted}
\caption{Vlastní příkaz v authorized\_keys}
\end{listing}

Terminálové rozhraní bude implementováno pomocí knihovny \verb|cmd|, která dovoluje i psaní interaktivní dokumentace vytvořené z dokumentačních komentářů funkcí (ukázka kódu \ref{code:shell-term}).

\begin{listing}[ht]
\caption{\label{code:shell-term}Ukázka terminálového rozhraní}
\begin{minted}[frame=single,linenos]{text}
localhost$ ssh piper@piper.martinfranc.eu
Enter passphrase for key '/home/anon/.ssh/id_rsa': 
[email@martinfranc.eu]$ help

Documented commands (type help <topic>):
========================================
build  exit  help  identity  job  project  runner  stage  user

\end{minted}
\end{listing}

\subsection{Autorizace}

Oprávnění budou definována na úrovni systému (předpona \textit{system}) a jednotlivých projektů (předpona \textit{project}) v podobě rolí.
Uživatel bude mít právě jednu systémovou roli a právě jednu projektovou roli.
Výjimkou je role system.GUEST, která nemá projektovou roli.

\paragraph{system.ROOT}

Administrátor celého systému, který je autorizován ke všem akcím na všech entitách.
Jako jediná role může přidávat běhové klienty k systému.

\paragraph{system.ADMIN}

Administrátor na úrovni projektů.
Je mu dovoleno vytvářet nové uživatele (pouze s oprávněním system.NORMAL) a projekty.

\paragraph{system.NORMAL}

Obyčejný uživatel, který je zařazován do projektů.

\paragraph{system.GUEST}

Výchozí identita pro nepřihlášeného uživatele.
Je mu dovoleno číst data projektů a jejich integrací.

\paragraph{project.MASTER}

Správce projektu, který má právo na jeho editaci.
Jeho úkolem je také přidávat a odebírat uživatele projektu.

\paragraph{project.DEVELOPER}

Člen projektu.
Získává práva na restartovaní a rušení integrací v rámci projektu.

\section{Běhový klient}

Běhový klient bude sloužit jako prostředník mezi běhovým prostředím, ve kterém je vykonáván úkol z integrace a jádrem systému.
Jeho úkolem je přeložit zadání úkolu jádra systému (ukázka kódu \ref{code:piper-core-job-export}) pro konkrétní běhové prostředí.
Například překlad pro Linuxové běhové prostředí se bude velmi lišit od toho založeného na OS Windows.

\begin{listing}[ht]
\caption{\label{code:piper-core-job-export}Zadání úkolu od jádra systému}
\begin{minted}[frame=single]{json}
{
  "commands": [
    "echo $A",
    "echo $B",
  ],
  "secret": "ok",
  "env": {
    "A": "Hello",
    "B": "World"
  },
  "image": "alpine/3.5",
  "repository": {
    "origin": "https://github.com/francma/piper-ci-test-repo.git",
    "branch": "master",
    "commit": "e7a4739755a81a06242bc3249e36b133b3783f9b"
  }
}
\end{minted}
\end{listing}

Výsledkem překladu je spustitelný skript, která mimo výstupu zadaných příkazů přidá do výstupu i speciální značky podle kterých systém rozpozná konec jednoho příkazu a začátek dalšího.
Značky také obsahují informaci o návratovém kódu příkazu a časovou značku.

Komunikace je navazována vždy směrem od běhového klienta k jádru systému, včetně žádosti klienta o přidělení úkolu.
Toto vede k metodě tzv. \uv{short-pollingu}, ve které klient opakuje stále stejný dotaz směrem k serveru dokud nedostane kladnou odpověď.
Plýtvání prostředků ze stále znovu navazování spojení směrem k serveru lze omezit zavedením HTTP2. 

Výstup skriptu je pak postupně předáván jádru systému přes definované REST API.
Součástí zadání úkolu je i tajný klíč (\textit|secret|), kterým se běhový klient prokazuje jádru systému a slouží také jako identifikátor daného úkolu.
Běhový klient si bude ukládat výsledky skriptu v dočasné paměti a v definovaném časovém intervalu je bude předávat jádru.

\subsection{Komunikace s~běhovým prostředím}

Cílem je vytvořit rozhraní s běhovým prostředím, které přijme zadaný příkaz nebo jejich sadu a poskytne přístup k průběžnému výstupu.
Pokud budeme vykonávat jednotlivé příkazy odděleně, tak je nutné zajistit persistenci prostředí uvnitř běhového prostředí.
Například pokud jeden příkaz nadefinuje proměnné prostředí, tak další příkaz by k nim měl mít přístup (například změna pracovní složky \verb|$PWD|).

\subsubsection{Virtualbox}

Jelikož se jedná o plnou virtualizaci, tak je potřeba vytvořit určitý můstek mezi hostem a hostitelem.

\paragraph{COM port pro čtení/zápis}

Pomocí VirtualBox administračního rozhraní vytvoříme COM port, jehož výstup nasměrujeme do souboru nebo socketu na hostitelském systému.
Každý spuštěný příkaz poté přesměrujeme na zvolený COM port a aplikace provozovaná na hostitelském systému tento výstup převezme.
Spojení je oboustranné, takže je možné předávat příkazy i do hostovaného systému.
\cite{virtualbox_serial}

\paragraph{SSH spojení}

SSH je kryptografický protokol, který umožňuje oboustrannou komunikaci mezi účastníky \cite{ssh_rfc}.
Přihlášení uživatele do systému je implementováno na základě věřeného klíče, hesla, hostname nebo lze ověřování úplně vypnout \cite{ssh_auth_rfc}.
Pro naše účely lze ověřované úplně vypnout za předpokladu, že dokážeme zamezit možnému zneužití.

\subsubsection{Docker}

Příkazy lze předávat do kontejneru přímo z~hostujícího stroje.
Výstup z příkazů pak jednoduše směrujeme do souboru nebo socketu.

\begin{listing}[ht]
\begin{minted}[frame=single,linenos]{shell}
docker start [jmeno_kontejneru]
docker exec -i [jmeno_kontejneru] [prikaz] >> [soubor]
\end{minted}
\caption{Předání výstupu z Docker kontejneru}
\end{listing}

Pro využití přímo v našem programu můžeme využít jednu z mnoha SDK knihoven \cite{docker_sdk}.

\subsubsection{LXD}

Jádro LXD je proces běžící na pozadí, který zpřístupňuje svoji funkcionalitu skrze REST API dostupné přes lokální unix socket nebo síť \cite{lxd}.
Klientem může být naše vlastní implementace podle REST API specifikace nebo využijeme předpřipravené klienty \cite{lxd_rest}.

\begin{listing}[ht]
\begin{minted}[frame=single,linenos]{shell}
curl -k -L --cert cert --key key "https://localhost:8443/1.0/images"
\end{minted}
\caption{Dotaz na REST API pomocí HTTP}
\end{listing}

\section{Webové rozhraní}

Webové rozhraní rozhraní bude interpretovat výsledky REST API jádra systému a vracet je v uživatelsky přívětivé podobě.

Pro zaručení co největší uživatelské přívětivosti by bylo vhodné, aby webové rozhraní CI systému umělo zobrazit některé informace ihned jakmile budou dostupné, bez nutnosti manuálně vyvolat obnovení dat.
Server tedy posílá pouze žádané informace a ne celou webovou stránku.
Jedná se například o~stavy integrace nebo výpis výstupu aktuálně běžícího úkolu (tzv. \uv{streaming logu}).
Klientem je v~této komunikaci webový prohlížeč a serverem jádro systému.

Za opravdovou komunikaci v reálném čase by se dalo považovat websocketové spojení \cite{websocket}.
Je třeba si ale uvědomit, že data systému není nutné poskytovat v opravdu realném čase a i několika sekundové zpoždění není na závadu.
Důvodem je to, že na stav integrace není nutné okamžitě reagovat, výstup z \uv{streaming logu} je pouze jednostanný, neumožňující uživatelskou interakci.
Tím pádem se jako nejvýhodnější řešení se jeví metoda tzv \uv{short-pollingu}.

K~uskutečnění dotazu ze směru prohlížeče využijeme JavaScript a jeho třídu \verb|XMLHttpRequest| nebo Fetch API \cite{fetch_api}.
Z pohledu strany serveru se jedná o~klasický HTTP požadavek.

Stále znovuotevírání HTTP spojení ze strany klienta k serveru můžeme vyřešit nasazením HTTP2, které po jednom spojení dokáže odeslat více požadavků.

Webové rozhraní bude muset přeložit značky v log výstupu příkazů (\verb|::piper|) za skutečné příkazy a výsledek pak přeložit do HTML.

Stejně jako jádro systému bude webové rozhraní implementováno ve frameworku Flask.



